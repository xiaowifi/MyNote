+++
date = "2021-02-05"
title = "兵书-孙子兵法"
description = "兵书"
categories = [
    "兵书抄录"
]
featured = false
draft =true 
+++
> [点击跳转原文地址](http://book.sbkk8.com/gudai/gudaibingshu/)
# 孙子兵法
## 计
孙子曰:兵者，国之大事，死生之地，存亡之道，不可不察也。<br>
故经之以五事，校之以计，而索其情，一曰道，二曰天，三曰地，四曰将，五曰法。
道者，令民与上同意也，故可以与之死，可以与之生，而不畏危。天者，阴阳，寒暑，时制也。
地者，远近，险易，广狭，死生也。将者，智，信，仁，勇，严也。法者，曲制，官道，主用也。
凡此五者，将莫不闻，知之者胜，不知者不胜，故校之以计，而索其情。
曰：主孰有道，将孰有能，天地孰得？法令孰行，兵众孰强，士卒孰练？赏罚孰明，吾以此知胜负矣。<br>

